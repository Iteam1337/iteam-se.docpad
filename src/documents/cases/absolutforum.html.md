---
title: ABSOLUT FORUM
layout: case
tags: ['Systemutveckling','Proof-of-concept','Rådgivning']
images: ['absolutforum1.jpg']
imagePos: ['right']
imageGallery: ['absolutforum2.jpg','absolutforum3.jpg']
team: ['anders']
intro: Vi utvecklade ABSOLUT FORUM för att vårda ett av världens starkaste varumärken. Designarbetet gjordes tillsammans med byråpartnern Supernative.
siteurl: http://www.absolut.absolutcompany.com
twitterTag: ['#Absolut-Vodka','#Absolut']
readmorelinks: ['http://www.tekniken.nu/nyheter/vinnarna-i-episerver-awards-2009','http://www.absolut.absolutcompany.com','http://www.episerver.se/Om-oss/Pressrum/Arkiv-pressmeddelanden-2009/Nomineringarna-till-Episerver-Awards-2009-klara']
---

### En plattform för 126 marknader världen över
The Absolut Company har ett stort antal medarbetare som ansvarar för varumärket ABSOLUT VODKA på 126 marknader världen över. ABSOLUT FORUM är webbplatsen som håller samman alla som arbetar med marknadsföring av ABSOLUT VODKA, och innehåller all information, allt material och alla verktyg som man behöver i sitt arbete.

Webbplatsen är paketerad enligt ABSOLUT VODKAs sedvanligt höga krav på visuellt uttryck och varumärkesbyggande. ABSOLUT FORUM är helt .NET-baserat och byggt på EPiServer CMS och innehåller en mängd moderna tekniska och gränssnittsmässiga lösningar, som automatisk rubrikgenerering och bildbehandling med WPF, livefunktioner (sökning och kommentering t.ex.) byggda med AJAX, flashbaserad presentation av case och användardefinierade snabblänkar både till sidor på webbplatsen och till personer i kontaktregistret man ofta har kontakt med.

### Taggmoln och realtidssök långt före sin tid
Ett stort fokus under projektet har legat på att göra informationen lätt tillgänglig på flera sätt, för att passa så många olika användare som möjligt. En traditionell menynavigering slussar användarna till det viktigaste innehållet. All information är taggad med nyckelord, som används för att hjälpa användarna att hitta rätt information på alternativa sätt (t.ex. via taggmoln). En kraftfull sökfunktion söker i realtid med hjälp av AJAX antingen globalt eller på det avsnitt användaren befinner sig.

Alla ABSOLUT VODKAs webbtjänster nås via ABSOLUT FORUM, som tack vare de specialbyggda inloggningsmodulerna för RSA Authentication Manager erbjuder tillgång till tjänsterna med en gemensam inloggning och single sign-on.

### Iteam och Absolut Company vinnare
EpiServer Awards 2009 för bästa intranät gick till Absolut Company, Iteam och Supernative.
<iframe width="640" height="480" src="//www.youtube.com/embed/0wt60HyxK_s" frameborder="0" allowfullscreen></iframe>
