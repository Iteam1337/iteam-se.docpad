---
title: Mora Armatur
layout: case
tags: ['systemutveckling']
images: ['moraarmatur1.jpg']
imagePos: ['right']
imageGallery: ['moraarmatur1.jpg']
team: ['anders']
intro: Produkten i fokus när Iteam och Supernative tar fram Mora Armaturs webbplats.
siteurl: http://www.moraarmatur.se
twitterTag: 'moraarmatur'
---

### Allt för hemmafixaren till proffset
Iteam och Supernative har tillsammans tagit fram Mora Armaturs nya globala webbplats – www.moraarmatur.com. På den nya webbplatsen står produkten i fokus: alla produkter är tydligt presenterade med stora bilder och snabbnavigerade översiktssidor för varje produktslag. Om varje produkt finns lättillgänglig information om alla utföranden och varianter, inklusive Mora Armaturs garantier och miljömärkningen EcoSafe. För hemmafixare och proffs finns också sprängskisser med exakta mått för varje produkt – man behöver aldrig fundera på om den nya köksblandaren kommer passa i köket eller inte.

Produktinformationen uppdateras automatiskt varje natt tack vare integration med Mora Armaturs produktdatabas, så informationen du ser som besökare är alltid den senaste. Vill man dyka ännu djupare i informationen kommer man snabbt åt den webbaserade produktkatalogen som också innehåller information om reservdelar och verktyg.

### Systersajten FM Mattsson också från Iteam
Förutom produkter har nya www.moraarmatur.com en snabb och kraftfull sökmotor med koppling till Google Maps för att hitta bland de nästan 5000 återförsäljarna, samt allmän information om företaget och dess historia. www.moraarmatur.com finns på 6 språk. Iteam har tidigare utvecklat systersajten www.fmmattsson.com och Ostnor-koncernens webbplats www.ostnor.com.