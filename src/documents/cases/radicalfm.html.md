---
title: Radical.FM
layout: case
tags: ['Proof-of-concept','Lead tech','Drift & Support',Entreprenörsrådgivning']
images: ['radicalfm1.jpg']
imagePos: ['right']
imageGallery: ['radicalfm1.jpg']
team: ['johanna','mats','hans','christian','johan']
intro: Upptäck ny musik, dela och sänd - Radical.FM är din egen personliga webbradiokanal
siteurl: http://www.radical.fm.
twitterTag: 'radicalfm'
readmorelinks: ['http://techcrunch.com/2012/11/19/radical-fm-wants-to-go-after-spotify-with-an-ad-free-listener-supported-streamed-music-service/','http://thenextweb.com/media/2012/11/20/radical-fm-throws-its-hat-into-the-music-streaming-ring-with/','http://www.theradioagency.com/blog/how-to-be-rad-an-interview-with-radical-fms-creator-thomas-mcalevey-part-1/']
---

### 22 miljoner låtar i biblioteket
Iteam har lett utvecklingen av Radical.FM – internetradio som den borde vara: personaliserade strömmar, egna radiokanaler, fri uppladdning av musik för osignade band och möjligheten för vem som helst att vara programvärd. Radical.FM är en internetradio där man som användare enkelt sätter ihop sitt eget personaliserade utbud genom att kombinera genrer efter önskemål. Saknas en genre kan man lätt sätta ihop en egen genom att söka i det omfattande musikbiblioteket på 22 miljoner låtar och sätta ihop en egen genrelista.

Vill man ta steget till att skapa en egen radiokanal finns RadCast – ett inbyggd stöd för att vara radio-DJ och både välja låtar och sköta pratet, direkt till alla som lyssnar. För den som vill skapa en egen talkshow finns möjlighet att både sända video, välja musik och prata via den unika tjänsten TALK. För det osignerade bandet är Radical.FM en gyllene kanal – alla band kan ladda upp sin musik utan krav på distributionsavtal. Man får enkelheten i publiceringen som i tjänster som SoundCloud, samtidigt som man får exponeringen och möjligheten till integration i övrigt musikutbud som i Spotify.

### Bakom kulisserna står legend och den senaste tekniken
Bakom Radical.FM står Thomas McAlevey, grundaren av den legendariska svenska radiostationen Bandit 105.5 och Spotify-föregångaren tomsradio.com. Den nya tjänsten är helt gratis och reklamfri, och kommer att finansieras med hjälp av donationer från frekventa användare. Radical.FM använder den senaste webbtekniken (bland annat HTML5, NodeJS och MongoDB) för att hantera strömning och uppspelning av musik, och för att garantera en extrem skalbarhet. Den svenska teknikbyrån Iteam har fungerat som teknisk kravställare och har under projektet löpande arbetat med att utvärdera och rekommendera tekniker för att lösa Radical.FMs unika tekniska utmaningar.

### Teknisk kvalitet och innovation i världsklass
Under projektets utvecklingsfaser har Iteam fungerat som beställarstöd för kunden, samt som projektledare och teknisk mentor för produktionsteamet som finns i Rumänien. ”Att använda Iteam som beställarstöd och teknisk lead ger oss det bästa av två världar – teknisk kvalitet och innovation i världsklass till väsentligt lägre pris.” berättar Tom McAlevey, grundare och VD i den amerikanska startupen Radical.FM.