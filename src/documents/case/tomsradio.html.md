---
title: Tomsradio
layout: case
subpages: 'case'
tags: ['Systemutveckling','Proof-of-concept','Rådgivning','Lead tech','Entreprenörsrådgivning']
images: ['tomsradio.jpg']
imagePos: ['right']
imageGallery: ['tomsradio.jpg']
team: ['christian','anders']
intro: Vi förverkligade en dröm tillsammans med entreprenören Tom McAlevey
siteurl: ttp://en.wikipedia.org/wiki/Tomsradio.com
---


### Världens första individuellt streamade internetradio utvecklades av Iteam
Kring millenieskiftet kom entreprenören och radiolegenden Tom McAlevey till Iteam med en dröm. Den var att utveckla en radiostation på nätet som kunde kombinera det bästa från två världar - att ta det etablerade konceptet radio till internet och samtidigt utnyttja möjligheterna till personalisering och individuella stationer. Tom McAlevey grundade under 90-talet den legendariska radiostationen Bandit Rock i Stockholm och hade ett stort kunnande inom radiobranschen. Däremot visste han inte hur drömmen skulle lösas tekniskt. Via sitt nätverk kom Tom i kontakt med Iteam.

Iteam ansvarade för att välja rätt tekniska lösningar, utarbetade konceptet tillsammans med formgivare och användarexperter och tog fram en framgångsrik prototyp.

Efter ett års arbete var projektet klart för sin officiella lansering. Betaversionen av tjänsten som fick namnet Tomsradio hade spritt sig och var mycket omtyckt bland både lyssnare och journalister. IDG skrev en lång hyllning till tjänsten som de benämnde "Den bästa radiostationen i värdlen".

Timingen för lanseringen av projektet visade sig dock tyvärr bli mycket ogynsam. Den sammanlagda effekten av 11:e september och dotcom-kraschen blev stor för både skivbolag och investerare och tjänsten fick stängas ner i väntan på bättre tider.

Vi har fortfarande kvar en fungerande version av detta underbara projekt på våra testservrar. Trots att tio år har passerat håller det unika konceptet för Tomsradio fortfarande, och inom kort kommer en nyinkarnation att se dagens ljus.

Läs gärna IDG:s artikel från 2002.