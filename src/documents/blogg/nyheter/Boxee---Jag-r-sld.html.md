---
title: Boxee - Jag är såld!
layout: blogg
category: nyheter
author: mats
realDate: 2011-12-09
backgroundImage: "/GenerateImage.ashx?xaml=Resize&image=/uploads/634590166291664357-image003.png@01CCB40F.B3C67A60__image003.png&format=png&maxWidth=375&maxHeight=375"
intro: "Med Boxee kan du sätta upp den ultimata mediemaskinen. Här är alla fördelarna."
---


Jag har sedan länge varit en förespråkare av [XBMC](http://tekniken.nu/nyheter-och-trender/nvidia-ion-330--xbmc--mediacenter-i-varldsklass) på Linuxburk som den ultimata mediemaskinen. Uppsättningen har dock varit allt annat än smidig.

Att få ut ljud genom HDMI har till exempel varit ganska påfrestande, i övrigt har den inte alltid varit så bra på att hålla sig up-to-date med vilka filmer som tagits bort eller flyttats från mitt bibliotek.

Nu finns dock ett alternativ, Boxee. Gratis och går att köra i Windows.

Jag kör fortfarande med min Asrock ION 330 låda som faktiskt fortfarande räcker till, även med Windows i bakgrunden. Vill man kan man även köpa Boxee boxen, som tillverkas av D-Link och är Linuxbaserad. Själv gillar jag att ha lite högre prestanda och kunna köra Windows 7 i bakgrunden.

Boxee är fint nog baserat på XBMC vilket är ganska tydligt på vissa ställen. Hårdvaruacceleration fungerar bra vilket gör att 1080p fungerar även på lite svagare hårdvara – givet rätt grafikkort.

Mina favoriter är hittills;

- Automatisk sortering av filmer och tv-serier samt nedladdning av information om varje avsnitt/film.

- Automatisk hämtning av subtitles till både filmer och tv-serier.

- Snyggare och lättare gränssnitt än XMBC standardskin.

- Att lägga till källor är mycket enklare.

- Gratis fjärrkontroll till iPhone.

- Hyr film från exempelvis Headweb.

- Inbyggd browser.

Går dessutom att köra på iPad, utan att behöva synka mot iTunes vilket förstås är fantastiskt. Därmed behöver vi inte längre konvertera filmer innan de kan spelas upp!

Mer information finns på [Boxee.tv](http://www.boxee.tv/).

