---
title: Hypekurvan 2011
layout: blogg
category: nyheter
author: christian
realDate: 2011-11-24
backgroundImage: "/GenerateImage.ashx?xaml=Resize&image=/uploads/634577224137702457-image002.gif@01CCA940.CEA172B0__image002.gif&format=png&maxWidth=375&maxHeight=375"
intro: "Hur blir ny teknik populär? Gartner har sett ett gemensamt mönster för hur nyheter blir till användbara tjänster, läs mer om det här!"
---


Analysföretaget Gartner har sedan 1995 identifierat att alla nya produkter passerar ett antal faser av publicitet olika fort men att alla följer samma initiella kurva. Kurvan kallas Hypekurvan och alla känner till några kända exempel, t ex WAP som 2002 hade en väldigt stor hype (höga förväntningar och stor publicitet) för att sedan falla platt ner men tänk på hur ofta du nu använder mobilen för att surfa. Poängen är att de flesta tekniska innovationerna behöver mogna för att bli verkligt användbara och att teknikpressen gärna lyfter fram nyheter som har stor potential för tidigt och innan produkterna kommer ut och blir användbara är det ”bara fantasin” som sätter begränsningar för vad man kan skriva om en produkt eller teknik.

Ett bra exempel på överdriven publicitet är Second Life – kom ni ihåg att Sverige till och med hade en ambassad i den virtuella verklighet som hette (heter?) Second Life, numera är det nog ganska tomt i ambassadens dyrt utvecklade och fint designade lobby? Tittar man på kurvan ligger virtuella världar längst ner just nu men tänk på hur World of Warcraft och det svenskutvecklade byggspelet Minecraft har en helt annan mognad och potential än Second Life.

Som investerare/beställare av &nbsp;teknik gör man oftast bäst att vänta på att en teknik har passerat sin värsta hype och investera lagom till att tekniken är på väg upp i sin mogna fas. Här kommer några axplock från den senaste publicerade kurvan från augusti 2011 och vi börjar med några som har passerat igenom sitt värsta fall och nu är påväg att bli mogna;

* QR koder vilket vi på Iteam tror mycket på som ett sätt att skapa affärsmöjligheter via mobiler,

* Predictive Analytics – dvs att med hjälp av användares beteenden räkna ut hur andra kommer att agera,

* Platsbaserad information – att helt enkelt filtrera och sortera listor för att visa det som är relevant för användaren. T ex behöver du inte se alla biografer i Göteborg när du surfar till SF.se. Numera är detta inbyggt inte bara i mobilerna utan även i webbläsarna via HTML5.

Varning finns för några av de tekniker och tjänster som har varit väldigt populära bland teknikjournalister och bloggar den senaste tiden och som snart (om man ska lita på Gartner) bör vara på väg ner längs rutschkanan - där finns:

* ”Big Data” &nbsp;- dvs använda ny teknik som Map/Reduce, Hadoop och NoSQL för att hantera extrema mängder information,

* Gamification som betyder att du låter dina användare och besökare leka att de spelar ett spel när de handlar eller interagerar med din webbplats genom att få poäng och klara av nivåer.

* Group Buying är tjänster som säljer presentkort till olika typer av evenemang, tjänster och upplevelser och genom att flera köper samma presentkort samtidigt kan affärerna ge bra rabatter, företaget Groupon är enligt Forbes Magazine det snabbast växande företaget i världen någonsin (!).

Några som enligt Gartner redan har påbörjat sin kälkfärd är t ex

* Surfplattor och

* Molnlösningar.

* NFC som är det elektroniska betalningssättet som gör din mobil till en plånbok är högst upp just nu och kommer halka ner rejält innan tekniken blir mogen på riktigt och NFC finns inbyggt i alla mobiler.

De tekniker som vi på tekniken.nu helst skulle vilja snabbt tog sig till mognadsstadiet är:

1.Kvantdator – skulle det inte vara fint att få oändlig datorkraft i nästa version av BF3?
2.Hjärninterface – koppla in din hjärna med usb porten och skriv med tankens hjälp – är inte tangentbordet lite väl långsamt sätt att mata in information på? Tangentbordet är ju medvetet designat för att armarna i en skrivmaskin inte skulle trassla in sig i varandra – här borde man kommit längre på 144 år
3.Speech-to-speech translation – ta med iPhone på semesterresan och prata japanska flytande.

Sen kan man ju avsluta med att inse att Apple självklart har koll på det här så att de satsar på Location (find my friends) och speech recognition (Siri) och Mobile Application Stores (AppStore) är ingen konstigt. I nästa iPhone 5 kommer då antagligen biometrisk inloggning och inbyggd QR läsare?

[![](/GenerateImage.ashx?xaml=Resize&amp;format=png&amp;maxWidth=900&amp;image=/uploads/634577224137702457-image002.gif@01CCA940.CEA172B0__image002.gif)](/uploads/634577224137702457-image002.gif@01CCA940.CEA172B0__image002.gif)

