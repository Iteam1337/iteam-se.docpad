---
title: Idag är Den stora iPhonedagen
layout: blogg
category: nyheter
author: christian
realDate: 2011-10-04
backgroundImage: "/GenerateImage.ashx?xaml=Resize&image=/uploads/634533383001700834-image001.jpg@01CC8277.3BAB4160__image001.jpg&format=png&maxWidth=375&maxHeight=375"
intro: "Vi hoppas bland annat på bättre kamera, snabbare processor och större skärm men information om vad som presenteras ikväll har Apple som vanligt hållit hårt på!"
---


I dag presenterar Apple sina nyheter kring den nya iPhonen. Vanligtvis sker det i juni och telefonen börjar levereras i juli men detta året har datumen förskjutits och förväntningarna har då också ökats.

Det finns många bra sajter som samlat alla rykten och trots att Apple brukar vara duktiga på att överraska och hålla sina&nbsp; produkter hemliga brukar man få en rätt bra bild av vad som kommer presenteras av ryktena.

Tyvärr är det många rykten som förutsäger att Apple bara presenterar en uppgraderad iPhone 4S, dvs samma format som iPhone 4 men med snabbare processor och bättre kamera. En indikation på att det faktiskt inte blir en iPhone 5 är att det är den 4:e oktober och inte 5:e – Apple brukar använda sådana signaler för att sänka/höja förväntningarna. Jag gissar och hoppas dock att det kommer ske större förändringar än så. Applefans är bra på att släppa bilder i förväg på deras drömtelefoner och här är min favorit (tunnare och större skärm):

[![](/GenerateImage.ashx?xaml=Resize&amp;format=png&amp;maxWidth=900&amp;image=/uploads/634533383001700834-image001.jpg@01CC8277.3BAB4160__image001.jpg)](/uploads/634533383001700834-image001.jpg@01CC8277.3BAB4160__image001.jpg)

Det vi med stor sannolikhet kan säga är:

1\. Bättre kamera (8 MP) 

2\. Snabbare processor

3\. Mer minne (1 GB)

4\. Större utrymme (max 64/128 GB)

Förhoppningsvis:

5\. Större skärm

6\. Tunnare

Som vanligt finns det många rykten som säger att Apple planerar att släppa en billigare telefon för att slå sig in på fler marknadssegment men jag tror nog i så fall att de sänker priserna på de tidigare modellerna snarare än att gör en ny nischprodukt med sämre kvalitet (t ex plast istället för glas).

## AI kommer skapa nya användningsmönster

Ett intressant rykte är att Apple till slut kommer göra användning av sitt köp av bolaget bakom appen Siri och samarbetet med Dragon Software som gör röststyrning. Det finns bilder i tidiga betaversioner av iOS som pekar på att röststyrningen kommer ha en mer central roll, i kombination med mer avancerad artificiell intelligens ryktas det att man ska kunna beställa bord på restauranger, få tågtider eller hjälp att hitta till närmaste bankomat bara med hjälp av rösten. Dessutom ryktas det finnas möjlighet att komponera mail och sms med rösten.

Klockan 7 ikväll kan du följa det live här:

[http://www.engadget.com/2011/10/04/apples-lets-talk-iphone-keynote-liveblog/](http://www.engadget.com/2011/10/04/apples-lets-talk-iphone-keynote-liveblog/)

