---
title: 5 grymma Twitter-verktyg
layout: blogg
category: nyheter
author: anders
realDate: 2012-05-21
backgroundImage: "/GenerateImage.ashx?xaml=Resize&image=/uploads/634720665710377957-twitter.png&format=png&maxWidth=375&maxHeight=375"
intro: "För att göra livet på Twitter lite mer effektivt så finns det allsköns siter och verktyg för att twittra och hålla koll på följare. Här är mina favoriter!"
---


För att göra livet på Twitter lite mer effektivt så finns det allsköns siter och verktyg för att twittra och hålla koll på följare. Här är en lista på de grejer som jag använder:

## Twitterklient

Jag använder [Tweetdeck](http://www.tweetdeck.com/) för att den har (i mitt tycke) bästa hanteringen av flera Twitterkonton och olika listor i kolumner. Desktop-varianten av Tweetdeck är byggd med Adobe Air och är ganska jobbig, men iPhone-appen och Tweetdeck-extension till Chrome är riktigt bra.

## Hantera följare

Ett lätt sätt att snabbare få fler följare är att släppa filtret och följa ganska många som någorlunda stämmer med ens intresseprofil och hoppas att de följer en tillbaka. Problemet är att man ganska snabbt får ett ohanterligt flöde och att man slår i första följataket som ligger på 2000 konton. Med hjälp av bara twitter.com eller någon av twitter-klienterna är det nästan omöjligt att gå igenom de man följer för att se vilka som inte följer en tillbaka. Det finns flera verktyg för att hjälpa till med detta. Min absoluta favorit är [ManageFlitter](http://manageflitter.com/). Det är både gratis och har en riktigt bra filtrering av konton. Du kan plocka ut alla som inte följer dig tillbaka, men behålla konton som är populära eller aktiva.

Att hålla på att följa mängder med konton och sen avfölja får man använda med måtta dock, annars kan man bli blockerad av Twitter. Min egen tumregel är att aldrig följa konton bara för följandets skull, det måste alltid finnas potential för bra tweets och någon sorts utbyte.

## Hålla koll

Statistiksiter för Twitter finns det 12 på dussinet. Några av mina favoriter är:

[Klout](http://www.klout.com/) – en sort scoreboard för alla ens sociala medier. Klout har fått ganska mycket skäll för att algoritmen som räknar ut poängen ändras ofta och att ens poängkurva kan bli ganska schizofren. Men på senare tid verkar den ha stabiliserats och nu kan man ändå få en uppfattning av hur man ligger till och vilken effekt det man skriver ger. Tjänsten visar också vilka du har mest kontakt med och som påverkar dig mest bland dina tweeps.

[Peerindex](http://www.peerindex.com/) – en konkurrent till Klout som gör ungefär samma sak, men två vyer av samma data är aldrig fel.

[Twopcharts](http://twopcharts.com/) – en gräsligt ful site som kan ta fram alla möjliga spännande listor, bland annat över vilka konton du följde först, dina första tweets, förväntad tid till dess att du når X följare och lite innovativa varianter på ”who to follow”.

Lycka till med ditt Twittrande och glöm inte att följa[@Iteam1337](https://twitter.com/#%21/Iteam1337)!

Mer från Iteam hittar du här: [https://twitter.com/#!/Iteam1337/iteam](https://twitter.com/#!/Iteam1337/iteam)

