---
title: Bästa och sämsta iPhone-spelen
layout: blogg
category: larv
author: anders
realDate: 2010-03-30
backgroundImage: "/GenerateImage.ashx?xaml=Resize&image=/uploads/634055622439137558-civilization.jpg&format=png&maxWidth=375&maxHeight=375"
intro: "Köp inte grisen i säcken - här är de bästa speltipsen för iPhone!"
---


Nuförtiden spelar jag nästan bara på iPhone. Jag har lite för ont om tid för PC-spel och iPhonen är åtminstone lika bra som t.ex. PSP, när det gäller racingspel mycket bättre tack vare accelerometerstyrning. Här kommer mina favoriter och några bottennapp – samtliga kostar pengar.

## Real Racing

[Itunes](http://firemint.com/?page_id=304)&nbsp;– 38 SEK

Real Racing har jag&nbsp;[skrivit om förut](http://www.tekniken.nu/larv/real-racing---basta-iphone-spelet-nagonsin). Det är nog mitt absolut favoritspel på iPhone. Riktigt bra gjort, fantastisk styrning och grym känsla. Det enda jag skulle önska mig är fler banor och ett riktigt multiplayerläge över internet (som det är nu kan man tävla i vilka tider man sätter som ensam bil på banan.

<object width="400" height="300"><param name="movie" value="http://www.youtube.com/v/pAysP1HM6Z4&amp;hl=en&amp;rel=0&amp;color1=0xffbd09&amp;color2=0xffbd09" /><param name="wmode" value="transparent" /><embed type="application/x-shockwave-flash" width="400" height="300" src="http://www.youtube.com/v/pAysP1HM6Z4&amp;hl=en&amp;rel=0&amp;color1=0xffbd09&amp;color2=0xffbd09" wmode="transparent" /></object>
## Dirt Moto Racing

[Itunes](http://itunes.apple.com/se/app/dirt-moto-racing/id319037824?mt=8)&nbsp;– 15 SEK

Ytterligare ett racingspel, denna gång med fyrhjulingar. Även detta spel har riktigt bra styrning och bra grafik. Man tävlar i fyra olika grenar: vanlig racing, speed (100% turbo hela tiden), orientering och freestyle och kan samla poäng och uppgraderingar. En sak jag

funderar över dock är varför alla spel med fyrhjulingar måste ha konster – gör man faktiskt bakåtvolter mitt i ett race?

<object width="400" height="300"><param name="movie" value="http://www.youtube.com/v/B6d8n5R8CVY&amp;hl=en&amp;rel=0&amp;color1=0xffbd09&amp;color2=0xffbd09" /><param name="wmode" value="transparent" /><embed type="application/x-shockwave-flash" width="400" height="300" src="http://www.youtube.com/v/B6d8n5R8CVY&amp;hl=en&amp;rel=0&amp;color1=0xffbd09&amp;color2=0xffbd09" wmode="transparent" /></object>
## Parking Mania

[Itunes](http://itunes.apple.com/se/app/parking-mania/id329887910?mt=8)&nbsp;– 7 SEK

Parking Mania har jag också skrivit om tidigare. Du har säkert spelat liknande spel på webben – du har en bil som ska parkeras i en parkeringsficka, i en miljö du ser uppifrån. Till en början är det lätt men svårighetsgraden ökar snabbt. Parking Mania har en riktigt lyckat accelerometerstyrning tillsammans med en onscreen-kontroll för att gasa och bromsa analogt. Utöver vanliga bilar får man köra motorcyklar, traktorer, bussar, brandbilar och mycket annat. På svårare nivåer ska man koppla av och på släp som man dessutom ska backa med.

<object width="400" height="300"><param name="movie" value="http://www.youtube.com/v/N20IGBUKTBk&amp;hl=en&amp;rel=0&amp;color1=0xffbd09&amp;color2=0xffbd09" /><param name="wmode" value="transparent" /><embed type="application/x-shockwave-flash" width="400" height="300" src="http://www.youtube.com/v/N20IGBUKTBk&amp;hl=en&amp;rel=0&amp;color1=0xffbd09&amp;color2=0xffbd09" wmode="transparent" /></object>
## Space Miner

[Itunes](http://itunes.apple.com/se/app/space-miner-space-ore-bust/id353853276?mt=8)&nbsp;– 38 SEK

Skjuta sönder asteroider, samla malm och uppgradera sitt skepp. Lägg till en ganska corny story runt det hela i rymdwesterntema och du har space miner. Trots att det här spelet bara har onscreen-kontroller som jag normalt sett avskyr så funkar det riktigt bra. Mycket beroendeframkallande och riktigt roligt!

<object width="400" height="300"><param name="movie" value="http://www.youtube.com/v/-taJTv8ntRw&amp;hl=en&amp;rel=0&amp;color1=0xffbd09&amp;color2=0xffbd09" /><param name="wmode" value="transparent" /><embed type="application/x-shockwave-flash" width="400" height="300" src="http://www.youtube.com/v/-taJTv8ntRw&amp;hl=en&amp;rel=0&amp;color1=0xffbd09&amp;color2=0xffbd09" wmode="transparent" /></object>
## Let's Golf

[Itunes](http://itunes.apple.com/se/app/lets-golf/id307901758?mt=8)&nbsp;– 15 SEK

Let’s Golf fick jag i Apples julkampanj där de delade ut låtar och spel gratis. Kontrollerna följer klassiska golfspelskontroller – först pricka rätt styrka på slaget och sen pricka mitten mellan slice och hook. Fin grafik och välgjorda banor. Det enda som drar ner betyget är de fåniga karaktärerna med fåniga röster och fåniga kläder man kan vinna genom att spela bra.

<object width="400" height="300"><param name="movie" value="http://www.youtube.com/v/fOJS-nBR-3I&amp;hl=en&amp;rel=0&amp;color1=0xffbd09&amp;color2=0xffbd09" /><param name="wmode" value="transparent" /><embed type="application/x-shockwave-flash" width="400" height="300" src="http://www.youtube.com/v/fOJS-nBR-3I&amp;hl=en&amp;rel=0&amp;color1=0xffbd09&amp;color2=0xffbd09" wmode="transparent" /></object>
## Trivial Pursuit

[Itunes](http://itunes.apple.com/WebObjects/MZStore.woa/wa/viewSoftware?id=310735743&amp;mt=8&amp;tduid=90bf8a4665617ca36e655d65952d34c7&amp;affId=1224546)&nbsp;– 38 SEK

TP är ett annat spel som kom i julkampanjen. Det följer samma upplägg som brädspelet, men är lite lättare i och med att man alltid får svarsalternativ. Man kan spela mot datorn eller i ett nytt spelläge där man ska ta sig igenom en bana på minst antal omgångar genom att svara rätt på frågor. När frågorna började ta slut köpte jag fler paket, vilket man kan göra direkt inifrån spelet.

<object width="400" height="300"><param name="movie" value="http://www.youtube.com/v/60_Es5zthYI&amp;hl=en&amp;rel=0&amp;color1=0xffbd09&amp;color2=0xffbd09" /><param name="wmode" value="transparent" /><embed type="application/x-shockwave-flash" width="400" height="300" src="http://www.youtube.com/v/60_Es5zthYI&amp;hl=en&amp;rel=0&amp;color1=0xffbd09&amp;color2=0xffbd09" wmode="transparent" /></object>
## Civilization Revolution

[Itunes](http://itunes.apple.com/se/app/civilization-revolution/id324563544?mt=8)&nbsp;– 49 SEK

Vem har inte lagt ner alldeles för många timmar på Civilization och dess uppföljare? Civilization Revolution är en lite bantad version som liknar den som finns på Nintendo DS. Vissa delar har kapats bort för att göra spelet mobilvänligare. Själv tycker jag bara att det är positivt – det som blir kvar är en genuin Civilization-känsla som man gärna lägger flera timmar på. Efter några lätta vinster har jag har precis hittat svårighetsgraden där jag måste kämpa. Enda önskemålet vore att den autosparade – man kan tappa sitt spel om det ringer.

<object width="400" height="300"><param name="movie" value="http://www.youtube.com/v/GcQa_u2GYGo&amp;hl=en&amp;rel=0&amp;color1=0xffbd09&amp;color2=0xffbd09" /><param name="wmode" value="transparent" /><embed type="application/x-shockwave-flash" width="400" height="300" src="http://www.youtube.com/v/GcQa_u2GYGo&amp;hl=en&amp;rel=0&amp;color1=0xffbd09&amp;color2=0xffbd09" wmode="transparent" /></object>
Tyvärr är jag inte lika nöjd med alla spel jag har köpt... Här är några riktiga bottennapp – trots bra betyg i App Store.

## Real Football och Real Tennis

Dessa spel har fått bra betyg genomgående, men jag tycker att de är nästan ospelbara. Problemet är onscreen-kontrollerna. Du måste ha vänstertummen på rätt ställe för att få figurerna att springa dit du vill, och utan någon som helst feedback när du tappar posititionen blir det bara frustration kvar.

## Driver

Även Driver har fått bra recensioner, och eftersom jag verkligen gillade det på PC så köpte jag det. Jag tycker att det är i princip helt ospelbart, det är väldigt segt i reaktionerna vilket gör att man antingen krockar mot hus eller hela tiden blir tagen av polisen. Får nog damma av gamla Logitech-ratten hemma istället.

## Playman Track and Field

Ett friidrottsspel där man tävlar genom att trycka på rätt ställen på skärmen i viss takt. Styrsystemet är precis så dumt som det låter, och jag får starka vibbar av Decathlon på C64 där man skulle springa snabbt genom att vicka joysticken fram och tillbaka till den (eller armen) gick sönder.

