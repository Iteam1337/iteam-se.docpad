---
title: Använd din Real Racing 2-profil på både iPhone och iPad
layout: blogg
category: larv
author: anders
realDate: 2011-06-08
backgroundImage: "/GenerateImage.ashx?xaml=Resize&image=/uploads/634419134586970237-real-Reacing-2-HD.jpg&format=png&maxWidth=375&maxHeight=375"
intro: "Få mer ut av dina racing-skills!"
---


[Real Racing 2](http://itunes.apple.com/se/app/real-racing-2/id386568787?mt=8) är ett av de bästa spelen överhuvud taget på iPhone (precis som föregångaren [Real Racing](http://tekniken.nu/larv/real-racing---basta-iphone-spelet-nagonsin)). För iPad finns en särskilt anpassad version som heter [Real Racing 2 HD](http://itunes.apple.com/se/app/real-racing-2-hd/id414566922?mt=8). För att komplicera det lite så är det samma spel med bättre grafik men ändå inte samma. Man hamnar inte i samma topplista på GameCenter t.ex. En sak som man däremot kan göra är att importera profilen mellan spelen - så alla de timmar du har lagt ner på att tjäna miljoner dollar och låsa upp alla bilar och banor är inte förgäves om du byter plattform. Det hela sköts via GameCenter så du måste ha slagit på den funktionen i spelet.

Gör såhär för att flytta från telefon till iPad (om du inte har tillgång till din telefon för tillfället kan du hoppa direkt till steg 5 och hoppas på att du har en automatiskt sparad någorlunda färsk profil). 

1) Gå in i Real Racing 2 på telefonen.

2) Öppna profilen (genom att klicka på ditt användarnamn längst upp till höger)

3) Välj Player Settings

4) Tryck på Restore Save, och välj upload för att spara en färsk kopia av profilen i GameCenter.

5) Ta fram iPaden och öppna Real Racing 2 HD

6) Ta fram listan över sparade spel (punkt 2-4 ovan)

7) Välj den senast sparade profilen och tryck på Download.

Det går självklart att flytta åt andra hållet också. Tyvärr finns det ingen funktion för att kontinuerligt synka profilerna. Det går också bra att spela mot varandra (t.ex. local wifi game) mellan en iPhone med Real Racing 2 och en iPad med Real Racing 2 HD.

