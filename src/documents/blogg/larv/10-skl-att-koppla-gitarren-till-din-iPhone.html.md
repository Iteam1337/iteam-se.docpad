---
title: 10 skäl att koppla gitarren till din iPhone
layout: blogg
category: larv
author: anders
realDate: 2012-10-08
backgroundImage: "http://tekniken.nu/uploads/ampkit01.png"
intro: "Med en iPhone och ett gitarrinterface har du alltid en portabel övnings- och inspelningsstudio med dig!"
---


Jag är en inbiten användare av gitarrappar till iPhone, framför allt förstärkarsimulerare som [AmpKit](http://itunes.apple.com/se/app/ampkit/id364011231?mt=8) och [Amplitube](http://itunes.apple.com/se/app/amplitube/id373524000?mt=8). För mig är inte alternativet vanlig förstärkare något riktigt alternativ, varje gång jag har tid att spela gitarr sover barnen. En gitarrapp i telefonen och hörlurar gör att jag kan spela när som helst och var som helst i lägenheten. En vanlig fråga är varför man ska orka koppla gitarren till telefonen istället för att köpa en färdig pryl som Amplug eller en Pocket POD. Så – här är hela listan, 10 skäl till att jag använder AmpKit på min telefon:

1.Ljudkvaliteten på en iPhone med förstärkarsimulering är ljusår bättre än på någon av de (i regel ganska plastiga och billiga) hörlursförstärkarna
2.Färre prylar – visst ett gitarrinterface till telefonen är lika många saker som en Pocket POD, men det tar väldigt mycket mindre plats. Och telefonen har du ju alltid med dig ändå.
3.Inget strul med batterier eller externa adaptrar
4.Inbyggt stöd för backtracks via Itunes, mail eller DropBox
5.Inbyggd inspelningsfunktion
6.Spelar in torra spår (gitarr utan effekter) och lägger på effekter i realtid. Det betyder att du både kan ändra effekterna i efterhand och dessutom ladda ner torra spår till datorn och lägga på förstärkarsimuleringar och effekter där. Så gör jag ofta, och torra inspelningar från telefonen har mycket högre kvalitet än de jag gör på datorn med en POD X3.
7.Kan uppdateras med nya förstärkare, nya pedaler o.s.v.
8.Stöd för direkt uppladdning till SoundCloud
9.Man kan skicka och ta emot hela signalkedjor (förstärkare, kabinett, pedaler) med inställningar via mail.
10.Flexibla signalkejdor – så länge processorn i telefonen orkar så kan du lägga till nya pedaler i valfri ordning, vad sägs om fem delay i rad t.ex.?
För den som har en Android-telefon är gitarrlivet inte lika lätt tyvärr. I Android finns inget standardiserat sätt att komma åt ljudhårdvaran på ett tillräckligt snabbt sätt, och även ganska lite fördröjning förstör spelupplevelsen fullständigt. Den goda nyheten är dock nya versionen av Android (Jelly Bean) enligt Google ska ha inbyggt och standardiserat stöd för låglatensljud – så håll tummarna så kommer kanske AmpKit eller Amplitube till Android mot slutet av året!

