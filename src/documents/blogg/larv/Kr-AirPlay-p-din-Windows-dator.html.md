---
title: Kör AirPlay på din Windows-dator
layout: blogg
category: larv
author: anders
realDate: 2011-10-12
backgroundImage: "/GenerateImage.ashx?xaml=Resize&image=/uploads/634540269031699519-image001.jpg&format=png&maxWidth=375&maxHeight=375"
intro: "För Mac-användare har AirPlay använts ett bra tag för att spela upp media på en annan enhet än där den lagrats. Nu finns det även en lösning för Windows!"
---


I nyare versioner av iOS (4.2 och framåt) finns funktionen AirPlay. Den gör att man kan spela upp musik och film från en enhet – en dator, en iPhone, en iPad etc. – på en annan enhet. Denna andra enhet kan vara en dator men även en fristående musikspelare med AirPlay eller i framtiden kanske en TV eller en digitalbox. AirPlay på mottagande enhet har hittills bara funnits på MacOS, men nu finns en open source-applikation för Windows som åtminstone klarar av musikdelen av AirPlay: [Shairport4W](http://sourceforge.net/projects/shairport4w/).

[![](/GenerateImage.ashx?xaml=Resize&amp;format=png&amp;maxWidth=900&amp;image=/uploads/634540269031699519-image001.jpg)](/uploads/634540269031699519-image001.jpg)

Applikationen är superenkel och kan autostarta med Windows. Så länge man är på samma nät så dyker en ny ikon upp i musikspelare på iPhone där man helt enkelt bara väljer sin AirPlay-server. För mig som har en autoinloggande HTPC kopplad till hemmastereon är detta perfekt, man trycker igång den och behöver inte starta TV:n alls. AirPlay funkar bra med iPod-appen på telefonen och även Spotify. Har man kopplat en app till AirPlay så verkar andra appar fortsätta använda det för att spela ljud (t.ex. Safari, SoundCloud och DropBox). [Shairport4W](http://sourceforge.net/projects/shairport4w/) är inte 100% stabil i nuläget verkar det som, när ens telefon en gång tappar kopplingen så verkar det svårt att koppla upp igen utan att starta om applikationen. Det löser sig säkert med tiden.

