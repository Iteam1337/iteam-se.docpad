---
title: Lura iTunes med Copytrans
layout: blogg
category: larv
author: anders
realDate: 2013-09-06
backgroundImage: "http://tekniken.nu/uploads/635121214174001293-PastedGraphic-2.tiff"
intro: "Vi som älskar vår iPhone blir ju såklart väldigt besvikna över att vi inte kan föra över filer till och från vår telefon obegränsat. Vi måste använda iTunes. Trodde vi, tills nu!"
---


En av de stora nackdelarna med iPhone, en telefon jag älskar i övrigt, är att man måste använda iTunes. Jag hade (kanske) kunnat acceptera att iTunes var ett krav för att föra över musik, video och liknande –men jag kan inte acceptera att man bara kan göra det från en dator och att man inte kan föra tillbaka filer från telefonen till datorn.

I sin iver att till varje pris hindra illegal kopiering av filer har Apple sett till att livet blir nästan omöjligt för någon som använder sin iPhone både på jobbet och hemma, och kanske vill kunna lägga till musik och video från olika datorer.

Tidigare kunde man lura iTunes att flera olika datorer var en och samma, och därmed&nbsp;[synka sin iPhone med flera datorer](../../../nyheter/synka-din-iphone-med-itunes-pa-flera-datorer). Detta hack fungerar dock inte längre med nyare versioner av iTunes.&nbsp;

Som tur är så finns&nbsp;[Copytrans](http://www.copytrans.net/), ett program som kan göra allt det iTunes inte kan –och från valfri dator. 
Med Copytrans kan du:
–Föra över musik och filmer till telefonen från valfri dator.
–Föra över musik och filmer från telefonen till en dator.
–Göra backup av musik och filmer som finns på telefonen.
–Återställa iTunes-biblioteket på datorn från telefonen (råkar man radera musikfilerna från datorn är de borta om man använder iTunes, även om man har dem kvar på telefonen).
–Komplettera iTunes-biblioteket genom att bara kopiera musik och filmer från telefonen som inte redan finns på datorn.

Copytrans är gratis, enda nackdelen jag har hittat med det så här långt är att det bara finns för Windows.

