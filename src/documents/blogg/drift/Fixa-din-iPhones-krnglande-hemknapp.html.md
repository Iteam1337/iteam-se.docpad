---
title: Fixa din iPhones krånglande hemknapp
layout: blogg
category: drift
author: anders
realDate: 2012-04-23
backgroundImage: "/GenerateImage.ashx?xaml=Resize&image=/uploads/634707942322930207-homebutton.png&format=png&maxWidth=375&maxHeight=375"
intro: "Händer det ingenting när du trycker på iPhone-knappen? Här är lösningen!"
---


Hemknappen är en nyckelfunktion på en iPhone. Själv har jag haft problem med den på min telefon ganska länge, den är glapp och man måste trycka hårt och flera gånger för att få den att reagera. Att dubbelklicka för att avsluta applikationer och låsa orienteringen är ett riktigt gissel. Jag sökte lite på Google för att se om det fanns några tips på om man kan öppna och rengöra eller något liknande. Dröm om min förvåning när jag hittade följande:

iPhone har en inbyggd kalibrering av hemknappen.

För att återställa kalibreringen av hur hårt du måste trycka på hemknappen, gör såhär:

1) Håll ner strömknappen till dess att ”Slide to power off” visas

2) Släpp strömknappen och tryck samtidigtlöst ner hemknappen

3) Fortsätt hålla nere hemknappen till dess att avstängningsskärmen stängs av och du återgår till telefonens vanliga funktioner

Det här lagar förstås inte en knapp som har gått sönder rent hårdvarumässigt, men chansen är ganska stor att det är kalibreringen som har blivit fel. Min extremt glappande hemknapp blev inte som ny, men den blev mycket mycket bättre och jag kan nu både avsluta applikationer och dubbelklicka utan några större problem.

Om din hemknapp verkligen inte fungerar kan du hjälpligt använda telefonen ändå temporärt genom att slå på det som kallas ”assistive touch” som ger tillgång till hemknappen och andra funktioner direkt på skärmen. Den här funktionen stjäl dock ganska mycket utrymme i ett av hörnen, så det är knappast någon funktion man har på permanent.

Läs mer här om både kalibreringen och assitive touch:

[http://www.iphonestuffs4u.com/iphone-home-button-not-working/](http://www.iphonestuffs4u.com/iphone-home-button-not-working/)

Uppdatering!

För er som har hemknappar som inte hjälps av kalibreringen finns nu en uppföljare med [fler knep för att fixa krånglande hemknapp på iPhone](../../../drift/drift/fixa-din-iphones-trasiga-hemknapp---del-2).

