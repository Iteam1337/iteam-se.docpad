---
title: Håll i ALT när du kopierar mappar i Mac, annars riskerar filer att försvinna för alltid.
layout: blogg
category: drift
author: christian
realDate: 2013-03-07
backgroundImage: "http://tekniken.nu/uploads/634969715162961442-image001.jpg"
intro: "Mac OS X och Windows beter sig olika vid flytt av filer där det redan finns en fil med samma namn på destinationen. Här är ett par tips!"
---


En väldigt farlig skillnad mellan Windows och Mac OS X som vi har belyst [tidigare](http://www.tekniken.nu/drift/varning-for-att-ersatta-mappar-pa-mac) är att om du flyttar en mapp till en annan mapp och det redan finns en mapp med samma namn så är standard i Mac att den gamla mappen ersätts med den nya. På många sätt upplevs detta som att filer tas bort. I HFS är alla filer inkl mappar endast referenser så filerna tas egentligen inte bort men det är omöjligt att hitta dem, filerna ligger inte ens i papperskorgen.

Om du läser detta och råkat bli av med filer genom att du dragit en mapp till en annan så finns det verktyg för att hitta tillbaka till de ersatta filerna, dock försvinner hela filstrukturen och även filnamn. Har du använt datorn mycket efter du råkat bli av med filerna eller har lite diskutrymme finns också risken att filerna är borta för alltid (ta fram backupen!) Ett gratisverktyg för att hitta borttagna filer är DiskDrill [http://www.cleverfiles.com/](http://www.cleverfiles.com/).

För att undvika att filer tas bort när du ersätter mappar i Mac OS X finns det numera ett enkelt trick (som borde varit standard) och det är att hålla i ALT knappen när du flyttar en mapp till en annan Då kommer även valet ”Slå ihop” (Merge) upp vilket gör samma sak som Windows, dvs gör en ihopslagning av den gamla och den nya mappen.

[![](http://tekniken.nu/uploads/634969715162961442-image001.jpg)](http://tekniken.nu/uploads/634969715162961442-image001.jpg)

